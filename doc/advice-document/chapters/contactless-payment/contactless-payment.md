# Contactloze betaling

Dit onderdeel gaat dieper in op contactloze betaling met de app. Het betaalproces kan voor klanten vereenvoudigd worden door gebruik te maken van contactloze betalingen met de mobiel. Om dit in de uiteindelijke versie te kunnen gebruiken zijn echter wel nog een aantal aanpassingen nodig. In het prototype is hiervan wel een voorbeeld opgenomen.

__Prototype:__
Het prototype laat zien dat het mogelijk is om, met behulp van de ontwikkelde app, betalingen te doen met een NFC-chip. Momenteel worden de betalingen nog niet daadwerkelijk verricht maar gemockt. Wanneer er daadwerkelijk gebruik gemaakt gaat worden van de contactloze betaling, dient er eerst verbinding gemaakt te worden met de server, zodat er ook een daadwerkelijke betaling plaats kan vinden. Daarnaast zal de beveiliging nog verbeterd moeten worden, aangezien we met transacties te maken hebben.

In __bijlage 1__ is de code te zien die momenteel de contactloze betaling mogelijk maakt. Deze code kan als basis gebruikt worden om deze toepassing verder uit te breiden.

