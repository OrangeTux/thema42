# Gepersonaliseerde advertenties
Deze sectie gaat dieper in op het tonen van gepersonaliseerde advertenties. Voor de supermarkt zou het fijn zijn wanneer de klanten gepersonaliseerde advertenties aangeboden kunnen krijgen op hun smartphone. Daarmee krijgen klanten geen advertenties waar zij toch niet in geïnteresseerd zijn en zal de conversie van de supermarkt stijgen.

__Advies:__
Tijdens het overleg is de wens uitgesproken dat aan de klant een gepersonaliseerde advertentie getoond moet worden wanneer deze verbinding maakt met de Wi-Fi van de supermarkt. Ons advies is echter om dit te doen met gebruik van beacons. Door gebruik te maken van beacons kunnen advertenties getoond worden wanneer de klant zich in de buurt van een bepaald actieartikel bevind. Op die manier kan de klant direct het product pakken en wordt dus de kans vergroot dat de klant ook daadwerkelijk gbruik maakt van het actieartikel.

__Prototype:__
Het prototype toont aan dat het mogelijk is om de gegevens van de gebruiker op te vragen en aan de hand daarvan advertenties te tonen. Momenteel wordt dit gedaan door een dergelijke advertentie te _mocken_. In dit geval betekent dit, dat, wanneer de klant bij een bepaalde beacon in de buurt komt, een popup getoond wordt met een standaard tekst en de naam van de klant. Door het tonen van de naam van de klant wordt aangetoond dat de gegevens van de klant beschikbaar zijn voor de gepersonaliseerde advertentie.

__In praktijk:__
Om deze mogelijkheid toe te passen in de praktijk, adviseren wij om één of meerdere tools te ontwikkelen die de onderstaande mogelijkheden bieden aan de marketingafdeling.

Ten eerste adviseren wij om de marketingafdeling de mogelijkheid te bieden om advertenties te kunnen samenstellen. Dit zal de hoogste conversie opleveren, wanneer deze advertenties ook door de lokale supermarkt zelf samengestelt kunnen worden. Op deze manier kunnen zowel landelijke advertenties getoond worden aan de klanten, als ook advertenties specifiek gericht op het publiek van de betreffende supermarkt.

Daarnaast adviseren wij om de marketingafdeling de mogelijkheid te bieden om inzicht te krijgen in het koopgedrag van de klanten. Dit is ons inziens noodzakelijk om te kunnen bepalen aan welke producten en acties de klanten behoefte hebben. Dit zal een grote bijdrage leveren aan het personaliseren van de advertenties.

Tot slot adviseren wij om de marketingafdeling de mogelijkheid te bieden om advertenties samen te stellen op basis van eerder koopgedrag van de klant. Op die manier kan het proces van het uitzoeken wat de behoefte is van een bepaalde klant en het samenstellen van de advertentie geautomatiseerd worden. Door dit te automatiseren kan de doorlooptijd van het samenstellen van een dergelijke advertentie aanzienlijk verkort worden.

In __bijlage 2__ staat code voor het implementeren van gepersonaliseerde advertenties in de _PoC_.

