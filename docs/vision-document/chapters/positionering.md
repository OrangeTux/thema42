# Positionering

Deze sectie beschrijft het huidige bedrijfsproces, de probleemstelling en mogelijk alternatieve oplossingen.

## Het huidige bedrijfsproces

Momenteel is de supermarktketen Wobbe nog gewoon een normale, tamelijk saaie, supermarkt. De klanten doen hun boodschappen op de traditionele manier: ze lopen met een papieren boodschappenlijstje door de supermarkt en vullen hun boodschappenmandje met artikelen. Hierna plaatsen ze alle artikelen weer op de kassaband en rekenen af bij een cassière, waarna alles weer ingepakt moet worden. Daarnaast zien we dat de reclames vaak hun doel missen. Reclames zijn momenteel te onpersoonlijk.

Uit gesprekken in de wandelgangen is gebleken dat klanten de supermarkt als een saaie en ouderwetse supermarkt ervaren. Dat blijkt ook uit het feit dat het aantal klanten in de afgelopen maanden met een derde is teruggelopen.

De oplossing die bedacht is moet hier verandering in bieden. Met de nieuwe aanpak kunnen klanten thuis hun boodschappenlijstje al samenstellen. Wanneer ze vervolgens in de winkel zijn, kunnen ze kunnen ze het boodschappenlijstje via een app op hun mobiel bekijken. Tijdens de ronde door de winkel kunnen klanten de gewenste producten scannen met hun telefoon. Deze producten worden vervolgens van het boodschappenlijstje gestreept. Bij de kassa kan met de telefoon betaald worden. Hierdoor
zijn er geen lange wachtrijen meer. Op basis van de boodschappenlijstjes kan gerichte reclame aan de klant worden getoond. 

## Probleemstelling

In de huidige situatie zijn een aantal verschillende problemen te onderscheiden. Hieronder wordt beknopt weergegeven wat deze verschillende problemen zijn:

| __Het probleem__              | Afrekenen duurt te lang                                                                                                                                                                                                        |
|-------------------------------|--------------------------------------------------------------------------------------------------------------------------------------------------------------------------------------------------------------------------------|
| __Dit beïnvloedt__            | - Supermarkt<br />- Klant                                                                                                                                                                                                      |
| __De impact hiervan is__      | - Klanten gaan naar supermarkten waar ze sneller kunnen afrekenen. <br />- Klanten raken geïrriteerd, wat het positieve gevoel van winkelen niet bevorderd.<br />- Teruglopend aantal klanten.<br />- Teruglopende inkomsten. |
| __Een succesvolle oplossing__ | - Versnelt het afrekenproces.<br />- Verhoogt het gevoel van 'even snel' iets te kunnen halen in de supermarkt.                                                                                                                |

| __Het probleem__              | Lange wachtrijen                                                                                                                                                         |
|-------------------------------|--------------------------------------------------------------------------------------------------------------------------------------------------------------------------|
| __Dit beïnvloedt__            | - Supermarkt<br />- Klant                                                                                                                                                |
| __De impact hiervan is__      | - Klanten gaan naar supermarkten waar wachtrijen sneller verwerkt worden.<br />- Geïrriteerde klanten.<br />- Teruglopend aantal klanten.<br />- Teruglopende inkomsten. |
| __Een succesvolle oplossing__ | - Versnelt het verwerken van wachtrijen.                                                                                                                                 |

| __Het probleem__              | Winkelen duurt te lang                                                                                                                                                                                                         |
|-------------------------------|--------------------------------------------------------------------------------------------------------------------------------------------------------------------------------------------------------------------------------|
| __Dit beïnvloedt__            | - Supermarkt<br />- Klant                                                                                                                                                                                                      |
| __De impact hiervan is__      | - Klanten gaan naar supermarkten waar ze sneller kunnen afrekenen. <br />- Klanten worden geïrriteerd, wat het positieve gevoel van winkelen niet bevorderd.<br />- Teruglopend aantal klanten.<br />- Teruglopende inkomsten. |
| __Een succesvolle oplossing__ | - Versnelt het gehele winkelproces.                                                                                                                                                                                            |

| __Het probleem__              | Reclame is niet specifiek                                                                                          |
|-------------------------------|--------------------------------------------------------------------------------------------------------------------|
| __Dit beïnvloedt__            | - Supermarkt<br />- Klant                                                                                          |
| __De impact hiervan is__      | - Klanten maken minder gebruik van de aanbiedingen.<br />- Klanten voelen zich minder betrokken bij de supermarkt. |
| __Een succesvolle oplossing__ | - Verhoogt het gevoel van betrokkenheid bij de supermarkt.<br />- Toont gerichtere advertenties.                   |

| __Het probleem__              | Onduidelijke aanbiedingen                           |
|-------------------------------|-----------------------------------------------------|
| __Dit beïnvloedt__            | - Supermarkt<br />- Klant                           |
| __De impact hiervan is__      | - Klanten maken minder gebruik van de aanbiedingen. |
| __Een succesvolle oplossing__ | - Toont duidelijkere reclames.                      |

| __Het probleem__              | Klanten hebben geen zicht op voorraad                                                                                                                             |
|-------------------------------|-------------------------------------------------------------------------------------------------------------------------------------------------------------------|
| __Dit beïnvloedt__            | - Supermarkt<br />- Klant                                                                                                                                         |
| __De impact hiervan is__      | - Klanten vragen regelmatig aan medewerkers of iets nog op voorraad is.<br />- Klanten kopen iets niet, omdat ze niet durven te vragen of het nog op voorraad is. |
| __Een succesvolle oplossing__ | - Toont klanten de voorraad van artikelen.                                                                                                                        |

| __Het probleem__              | Bedrijfskosten zijn te hoog              |
|-------------------------------|------------------------------------------|
| __Dit beïnvloedt__            | De supermarkt                            |
| __De impact hiervan is__      | De uitgaven zijn hoger dan de inkomsten. |
| __Een succesvolle oplossing__ | - Dringt de uitgaven terug.              |

| __Het probleem__              | Klanten vergeten het boodschappenlijstje                                   |
|-------------------------------|----------------------------------------------------------------------------|
| __Dit beïnvloedt__            | De klant.                                                                  |
| __De impact hiervan is__      | Klanten weten niet meer wat ze moesten hebben en dat wekt irritates op.    |
| __Een succesvolle oplossing__ | - Aanbieden van een boodschappenlijst die overal en altijd beschikbaar is. |

---

## Alternatieve oplossingen

De bovengenoemde oplossing van een website een een mobiele applicatie is niet de enige mogelijke oplossing. Hieronder zullen daarom in het kort twee alternatieve oplossingen genoemd worden.

### Zelfscanner 

Bij de supermarkten van Jumbo kunnen klanten zelf hun boodschappen scannen met een zogenaamde zelfscanner. Ook in deze supermarktketen zou dit een mogelijke oplossing zijn. De voor- en nadelen staan hieronder op een rijtje:

__Voordelen:__
- Klanten kunnen sneller winkelen.
- Het afrekenen gaat sneller.
- Minder cassières nodig.

__Nadelen:__
- Geen persoonlijke advertenties.
- Boodschappenlijstje nog steeds op papier.

### Boodschappen bezorgen

Een andere mogelijkheid is om de boodschappen te laten bezorgen, zoals sommige andere supermarkten mogelijk maken. De voor- en nadelen van deze oplossing worden hieronder opgesomt:

__Voordelen:__
- Klanten hoeven niet meer hun huis uit.
- Minder medewerkers in de supermarkt.
- Omdat klanten een account aanmaken kunnen gepersonaliseerde advertenties worden getoond.

__Nadelen:__
- Klanten kunnen geen impulsaankopen doen in de supermarkt.
- Minder betrokkenheid bij de supermarkt.

