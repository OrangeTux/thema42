# 6. Overige requirements

## 6.1 Niet-functionele requirements
Aan het product worden een aantal eisen gesteld die niet direct omschreven kunnen worden als functies die het product aan de klant biedt. Deze eisen staan hieronder:

- _Scanverwerkingstijd_ (het scannen van een product) mag maximaal 2 seconden duren.
- De app moet _ondersteund_ worden _door iOS en Android_ (voor de _PoC_ wordt volstaan met alleen Android).
- Het systeem moet _minimaal 1,000 actieve app clients tegelijkertijd_ kunnen verwerken.
- Het systeem moet (relatief) eenvoudig _uit te rollen zijn_ zijn _op meerdere filialen_, zonder dat deze van elkaar afhankelijk zijn.

## 6.2 Randvoorwaarden
Er zijn een aantal voorwaarden waar het project aan moet voldoen om met succes afgerond te kunnen worden. Deze randvoorwaarden kunnen als volgt gedefinieerd worden:

- De _PoC_ moet binnen 3 weken kunnen worden gedemonstreerd.
- De betaalmogelijkheden in de supermarkt dienen NFC te ondersteunen.
- De marketingafdeling dient in staat te zijn om persoonlijke advertenties te maken (dit hoeft echter niet in de _PoC_).
- Het systeem dient gekoppeld te kunnen worden aan verschillende soorten voorraadsystemen.
- De klant van de supermarkt heeft de beschikking over smartphone met internet (of Wi-Fi ondersteuning) en een camera.
- Supermarkt biedt een gratis Wi-Fi-hotspot aan.

---

## 6.3 Documentatierequirements
Om de bruikbaarheid en onderhoudbaarheid van het gehele systeem te vergroten, zullen een aantal documenten/hulpmiddelen opgeleverd worden, te weten:

- Trainingsmateriaal voor klanten, zodat zij om kunnen gaan met de website en de app.
    + Dit zal via een online hulpfunctie worden verschaft.
- Trainingsmateriaal voor de marketingafdeling, zodat zij persoonlijke advertenties kunnen samenstellen en kunnen distribueren.
    + Dit zal via een online helpfunctie worden verschaft.
- Deploymentdocumentatie (documentatie over hoe het systeem gedeployd kan worden).
- Testdocumentatie (documenten over wat er getest moet worden en wat de testresultaten zijn).
- Adviesrapport over mogelijke verbeteringen aan het product.
- Software Architecture Document.
- Software Development Plan.
