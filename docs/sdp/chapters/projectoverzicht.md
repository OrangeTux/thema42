# Projectoverzicht

Deze sectie beschrijft de projectdoelstellingen, de uitgangspunten en randvoorwaarden, de werkproducten en de
evolutie van dit softwareontwikkelingsplan.

## Projectdoelstellingen

Supermarktketen Wobbe wil naast het verkopen van levensmiddelen zijn klanten een betere en snellere winkelervaring bezorgen, dit wordt bereikt door klanten gebruik te laten maken van hun smartphone.
Hiervoor moet een _proof of concept_ worden ontwikkeld.
Het _proof of concept_ bestaat uit een website waar men een boodschappenlijstje kan samenstellen en deze vervolgens op de smartphone kan uitlezen.

Op deze manier moet het winkelen een snellere en prettigere ervaring worden. Naast het boodschappenlijstje zijn draadloos betalen via NFC en gepersonaliseerde reclame via beacons ook een van de onderdelen van het _proof of concept_. Via draadloos betalen hoeft de klant geen pinpas te gebruiken maar kan deze gewoon via de app op de telefoon een betaling doen.

Op het moment dat een klant in een bepaald gangpad van de winkel staat en er in het gangpad een aanbieding is kan er op deze plaats een beacon worden geplaatst. Met deze beacon kan locatiebepaling worden gedaan om te controleren of de klant zich in de buurt bevindt. Op dat moment krijgt de klant een melding van de aanbieding op zijn/haar smartphone.

## Uitgangspunten en randvoorwaarden

De onderstaande paragrafen beschrijven welke onderdelen binnen en welke onderdelen buiten de projectscope vallen. Hierop volgend
worden de randvoorwaarden toegelicht.

__Binnen scope:__
De volgende onderdelen vallen binnen de projectscope:

1. Ontwerp van API;
2. Implementatie van de website;
3. Het aanmaken van een boodschappenlijst;
4. Het verwijderen van een boodschappenlijst;
5. Het aanpassen van een boodschappenlijst;
6. Implementatie van de mobiele applicatie;
7. Het bekijken van een boodschappenlijst.

---

__Buiten scope:__
De volgende onderdelen vallen buiten de projectscope:

1. Onderhoud van de website;
2. Onderhoud van de mobiele applicatie;
3. Draadloos kunnen betalen via NFC;
4. Aanbiedingen krijgen op basis van locatie;
5. Smartphones.

__Randvoorwaarden:__
Voor dit project geldt de volgende randvoorwaarde:

1. Voorraadsysteem moet aangeleverd worden.

Voor het opgeleverde product geldt de volgende randvoorwaarde:

1. Betaalterminals ondersteunen NFC betalingen.

## Project werkproducten

In deze sectie staan de op te leveren werkproducten beschreven.

| # | Werkproduct                             | Accordering         |
|---|-----------------------------------------|--------------------|
| 1 | Ontwerp van API                         | Projectgroep       |
| 2 | Mobiele applicatie                      | Jan-Willem de Boer |
| 3 | Website                                 | Jan-Willem de Boer |
| 4 | Repository met broncode (op Github.com) | Projectgroep       |

## Evolutie van het softwareontwikkelingsplan

Vanwege de korte duur van het project, wordt dit document als de definitieve versie beschouwd.  
Het functioneren van de mobiele applicatie en de website hebben de hoogste prioriteit. Het is daarom belangrijk dat iedere vorm van overhead zoveel mogelijk wordt beperkt.

